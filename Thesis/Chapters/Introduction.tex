\chapter{Úvod}\label{sec:Introduction}

Vyhledávání v textu patří mezi základní problémy, se kterými se velice pravděpodobně potká skoro každý programátor. 
Tento problém se dá řešit mnoha způsoby, avšak ne všechna řešení lze použít univerzálně a každý ze způsobů má své výhody a nevýhody.
Jedním ze přístupů je využití \textbf{regulárních výrazů}. 
Jedná se o sadu znaků, které nám umožňují nadefinovat výraz a ten je následně převedený do nějaké struktury. 
Nejčastěji jejich výsledná forma je nějaký \textbf{konečný automat}, které jsou blíže vysvětleny v sekci~\ref{sec:FiniteAutomaton}.
Téměř každý programovací jazyk v dnešní době je obsahuje, ale jejich implementace se mohou lišit.

Cílem této práce je na implementovat nástroj, který bude schopný zpracovávat a procházet regulární výrazy. 
Následně bude moct vizualizovat tyto průchody a to součástí rozšíření ve zvoleném vývojovém prostředí.

Při vývoji programů, je programátor často obeznámen s regulárními výrazy, jedná se totiž o poměrně rychlé vyhledávání v textu. 
Můžeme se s nimi setkat v podstatě skoro ve všech částech softwaru\footnote{počítačový program, aplikace}, např. validace formulářů, vyhledávání v textu nebo třeba v příkazovém řádku.
Avšak tyto výrazy se brzy mohou stát hůře čitelnými, jelikož neumožňují téměř žádné formátování\footnote{upravení vzhledu, tvaru}. 
Taktéž mohou být pro mnoho lidí matoucí, či nepřehledné.
Z tohoto důvodu je vhodné mít nástroj, který potencionálně usnadní práci programátorům, tak aby si mohli zobrazit průchod zadaným výrazem.
Dále pro někoho, kdo například vidí tyto výrazy poprvé v životě, může být snazší jim porozumět, existuje-li možnost zobrazit princip jejich fungování v jednotlivých krocích.
Sice již existují řešení tohoto problému a to v různých formách \cite{Dib, Regexper, RegExr}, ale pro zvolené vývojové prostředí mnoho přístupů neexistuje.
Tato situace je motivací, zabývat se problémem do hloubky a pokusit se nabídnout originální řešení v daném směru, které by mohlo být přínosem pro ostatní.

Implementace těchto výrazů bývá nejčastěji formou konečných automatů, jedná se o poměrně výkonné řešení. 
Aby bylo možné tohoto dosáhnout musí být převedena jejich textová forma na strukturu konečného automatu.
Toho může být dosaženo, například využitím bezkontextové gramatiky\footnote{formální jazyk, který analyzuje a zpracovává textový řetězec}, nebo implementací vlastního parseru\footnote{syntaktická analýza textu a její přeměna na nějakou strukturu}.
Později v kapitole~\ref{sec:ApplicationTechnology} je vysvětleno, který ze způsobů byl zvolen a důvod této volby.

Vizualizaci regulárních výrazů můžeme chápat několika způsoby, lze si ji např. představit jako zobrazení ekvivalentního konečného automatu.
Další možný přístup je pomocí mapování stavů automatu do původní textové formy. 
Druhý přístup byl zvolený pro tuto práci a to ve smyslu \textbf{ladícího nástroje (debugger)}. 
Debugger pak funguje, jako historie jednotlivých kroků průchodu zadaným výrazem. 
Tento průchod se také nazývá jako krokování.

Regulární výrazy pocházejí z \textbf{teoretické informatiky}\footnote{vědní obor na pomezí mezi informatikou a matematikou}, 
byly nadefinovány roku 1956, ale k jejich využití v počítačích se dostalo až v roce 1968 v operačním systému \textbf{UNIX}.
Od své původní formy se dnes ve svém základu téměř neliší, ale často již obsahují složitější funkcionality a rozšířenou syntaxi.
Jedno z jejich nejznámějších využití je v příkazovém řádku v linuxových operačních systémech, původně v UNIXu a to pod názvem \textbf{g/re/p} nebo-li \textbf{grep} 
\say{Global search for Regular Expression and Print matching lines}\cite{Wikipedia_2024}. 

V kapitole~\ref{sec:Principle} jsou podrobněji popsány pojmy z teoretické informatiky, dále implementace regulárních výrazů, jejich vzory a vznik.
Popis existujících nástrojů a přístupů řešení se nachází v kapitole~\ref{sec:ExistingApplications}.
Následně kapitola~\ref{sec:ApplicationTechnology} popisuje, specifikaci požadavků, návrh aplikace a použité technologie při vývoji aplikace.
Kapitola~\ref{sec:Implementation1} se zabývá implementací knihovny pro zpracování regulárních výrazů. 
Ta je pak využita v samotné vizualizaci, která je blíže popsána v kapitole~\ref{sec:Implementation2}, společně s rozšířením pro \textit{Visual Studio Code}.
Zhodnocení a testování výsledků je blíže popsáno v kapitole \ref{sec:Testing}.

\endinput